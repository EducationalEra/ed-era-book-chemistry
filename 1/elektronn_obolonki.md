# ЕЛЕКТРОННІ ОБОЛОНКИ

<h2>Стан електрона в атомі</h2>
Абсолютно неможливо уявити собі це, але: електрон ― це і частка, і хвиля одночасно! ...        
Така гіпотеза була запропонована французьким фізиком **Луї де Бройлем** у 1924 році.      
Суть її у тому, що електрони (як і всі частинки) при русі виявляють властивості хвиль, і тому їхня поведінка не може описуватися законами класичної механіки.        
Така подвійна природа вперше була встановлена для світла у 1905 році **Альбертом Ейнштейном**.       
Точно описати місце розташування електрона у даний момент часу не є можливим, тому, характеризуючи електрон в атомі, можна говорити лише про ймовірність знаходження електрона в різних точках околоядерного простору.       
Для приблизної ілюстрації цього твердження можна розглянути деякий об'єм поблизу ядра атома Гідрогена. Точками умовно показано знаходження електрона у даний момент у даному просторі.     
<!---Електронна хмара як набір моментальних «фотографій» електрона:
а-вид з боку; б-вид у розрізі---->
Щільність розміщення точок показує ймовірність знаходження електрона в даній точці у даний момент часу.          
Однак, таке розуміння досить умовно, оскільки електрон ― це не матеріальна точка, отже даний малюнок правильніше розглядати як схематичне зображення електрона, який «розмазаний» по всьому об'єму атома у вигляді так званої *електронної хмари*: чим щільніше розташовані точки у тому чи іншому місці, тим більше тут щільність електронної хмари. Інакше кажучи, *щільність електронної хмари пропорційна ймовірності знаходження електрона*. 
Тим не менше, треба мати на увазі, що електронна хмара не має різко окреслених меж: навіть на великій відстані від ядра існує деякий простір, в якому знаходження електрона хоч і дуже мало, але ймовірно.           
Область простору поблизу ядра атома, в якій зосереджена переважна частина (приблизно 90%) заряду і маси електрона, називається **електронною або атомною орбіталлю**.  
<!----анимашка Що таке орбіталь?
(вставка відп..анімації--->