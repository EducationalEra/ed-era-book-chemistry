# Абсолютна атомна маса

Маса атома, виражена в кілограмах чи грамах, називається *абсолютною атомною масою*.
Зрозуміло, що такими величинами вкрай незручно оперувати, тому частіше користуються *відносною атомною масою*.     
Відносна атомна маса є величиною, що виражає відношення маси якого-небудь атома до маси 1/12 частини атома Карбона, і позначається символом  $${A^{\,\,\,}_{r}}$$. («r» ― від англійського «relative» ― відносний).        
Наприклад, $${A^{\,\,\,}_{r}} = 12,0000$$ ― відносна атомна маса Карбона ($${^{\,\,\,}_{12}}C$$) дорівнює 12,0000.       
Якщо в якій-небудь книжці ви зустрінете поняття атомна вага, нехай це вас не бентежить. Поняття атомна вага також має право на існування: не є ні застарілим, ні помилковим, як стверджують деякі підручники.     
Просто згадайте з курсу фізики, що вага фізичного тіла є змінною величиною. Наприклад, на Землі і на Місяці одне і те ж фізичне тіло має різну вагу, але маса тіла ― величина стала. Тому поняття «відносна атомна маса» вважається більш строгим.
Атомні ядра *атомів одного і того ж самого хімічного елемента* завжди містять однакове число протонів, яке дорівнює *порядковому номеру цього елемента* у Періодичній системі.
А ось число *нейтронів* у ядрах атомів даного елемента може *бути різним* (сума протонів і нейтронів в ядрі називається *масовим числом*).
<!--- TABLICA LIBO vkladka
Протонне число (Z) ― позначає число протонів в ядрі атома певного нукліда.
Нейтронне число (N) ― вказує число нейтронів в ядрі певного нукліда.
Масове число (А) ― це сума протонного і нейтронного чисел
Масове число = Протонне число + Нейтронне число = нуклонне число;-->

A = Z + N       
А – масове число елемента; Z – число протонів у ядрі; N – число нейтронів у ядрі.


