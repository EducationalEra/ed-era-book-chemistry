# Як з'явилася наука хімія?

У природі перетворення одних речовин в інші відбуваються постійно. Першою в історії людства хімічною реакцією, мабуть, стала реакція розпалювання вогню і смаження мамонта первісною людиною. 
До 3000 року до н. е. людство навчилося виплавляти з руди мідь, а пізніше і залізо.
Жерці Давнього Єгипту вміли перетворювати сік рослин у фарби і косметичні засоби. Тому і припускають, що слово «хімія» походить саме від старовинної назви Єгипту ― «Хем».
Минув час, і араби додали до слова «хімія» арабський префікс «аль» ― виникло слово «алхімія». Після падіння під натиском варварів Західної Римської імперії (V століття н. е.) почалася епоха алхімії, що панувала близько 900 років і залишила людству у спадок безліч нових знань про хімічні перетворення.