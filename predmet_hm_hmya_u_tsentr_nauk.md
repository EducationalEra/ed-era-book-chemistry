# Предмет хімії. Хімія у центрі наук
Можливо, Ви уявляєте собі, що «хімія» існує тільки у лабораторії, де серйозні хіміки в окулярах і халатах щось переливають і змішують? 
Насправді, «хімія» відбувається навколо Вас кожний день і впливає на все, що Ви використовуєте і робите.
Сьогодні важко уявити собі життя без всього, що створено хіміками. Одяг та взуття, меблі і посуд, машини і паливо, ліки, косметика ― все це продукти хімічного виробництва. 
Ви займаєтеся хімією, коли готуєте їжу, додаєте відбілювач до Вашої білизни, або заводите двигун автомобіля.
В результаті хімічної реакції відбувається «почорніння» Вашого срібного ланцюжка, піднімається тісто, коли Ви додаєте в нього пекарський порошок, підгоряє на плиті яєчня ...
Ви самі існуєте завдяки тому, що за рахунок хімічних процесів перетравлюється їжа і «розбивається» на речовини, необхідні Вам для підтримки сил і здоров'я.
Й, нарешті, навіть інформація аналізується і зберігається в мозку завдяки хімічним процесам.

