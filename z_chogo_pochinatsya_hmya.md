# З чого починається хімія?


  <p>Всім, хто зараз читає ці рядки, здрастуйте!
Зрозуміло, що в нашому ПІДРУЧНИКУ ми будемо писати, говорити і показувати (сподіваємося, що зрозуміло, дохідливо, а головне, ЦІКАВО) про хімію.
Якщо прямо зараз пройти по вулиці і поговорити з перехожими про те, що асоціюється зі словом «ХІМІЯ», в переважній більшості ми почуємо, що це ― щось неймовірно шкідливе, брудне, небезпечне, і взагалі, абсолютно незрозуміле.</p>

  <p>Отже: основна мета нашого підручника ― розвінчати таку точку зору.
Імовірно, Ви подумаєте: «... звичайно, для авторів підручника ― знавців хімії, це і зрозуміло, і цікаво, але для мене ...»
Що ж, спробуємо довести зворотнє.
  Як написано в будь-якому словнику, енциклопедії, «Вікіпедії»:</p>
<p><b>Хі́мія — одна з наук про природу, яка вивчає молекулярно-атомні перетворення речовин, тобто, при яких молекули одних речовин руйнуються, а на їх місці утворюються молекули інших речовин з новими властивостями.</b>( https://uk.wikipedia.org) </p>
  
  <p><b>Хі́мія ― це наука про речовини, їхні властивості, будову і перетворення, що відбуваються в результаті хімічних реакцій, а також про закони, яким ці перетворення підпорядковуються.</b> https://ru.wikiversity.org/</p>
  
  <p>Все вірно. І речовини, і їхня будова, і їхні властивості ― все це об'єкти вивчення хімії.
Однак, найголовніше у цих визначеннях відсутнє.
  Ризикнемо взяти на себе сміливість (скоріше, нахабство) і перефразуємо це визначення:</p>
  <div class="alg-wrap">
<span class="alg">Запам’ятайте</span>
<div class="alg-text">
Хімія ― це наука про все, що нас оточує, про те, з чого ми складаємося, про те, що відбувається у нас всередині, і про те, що більшою мірою керує нашими діями і вчинками на атомарному і молекулярному рівнях
Можете зараз не повірити, але велика кількість процесів і явищ, з якими ми стикаємося у житті (навіть соціологічних), закладені в основах будови атома, речовини і хімічних процесах.      
</div>
</div>  

